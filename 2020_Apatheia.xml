<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>De Humanae Mentis Απάθεια: Versio Electronica</title>
    <author>Antonius Guilielmus Amo</author>
   </titleStmt>
   <publicationStmt>
    <availability status="free" />
    <date when="1734-04">Anno MDCCXXXIV Mense Aprile</date>
   </publicationStmt>
   <sourceDesc>
    <bibl>
     <title>De Humanae Mentis Απάθεια</title>
     <author>Antonius Guilielmus Amo</author>
     <date when="1734-04">Anno MDCCXXXIV Mense Aprile</date>
    </bibl>
   </sourceDesc>
  </fileDesc>
 </teiHeader>
 <text>
  <front>
   <titlePage>
    <docTitle>
     <titlePart type="desc">Dissertatio Inauguralis Philosophica</titlePart>
     <titlePart type="main">De Humanae Mentis Απάθεια</titlePart>
     <titlePart type="sub">
      <l>Seu</l>
      <l>Sensionis Ac Facultatis</l>
      <l>Sentiendi In Mente Humana</l>
      <l>Absentia</l>
      <l>Et</l>
      <l>Earum In Corpore Nostro</l>
      <l>Organico Ac Vivo Praesentia</l>
     </titlePart>
    </docTitle>
    <docAuthor>Antonius Guilielmus Amo</docAuthor>
    <docImprint>
     <date when="1734-04">MDCCXXXIV Mense Aprile</date>
     <name type="place">Wittebergae</name>
     Ex Officina Schlomachiana
    </docImprint>
   </titlePage>
  </front>
  <body>
   <div n="I" type="capitulum">
    <head>Continens Declarationes Idearum In Thesi Contentarum</head>
    <div type="praemonitum">
     <head>Praemonitum Ad Rubrum Huius Disputationis</head>
     <p>
      Per humanae mentis ἀπάθειαν intelligimus: absentiam sensionis et facultatis sentiendi in mente humana.
      Per ea quae dicuntur. cap. II. m. 1. § I. etc.
     </p>
    </div>
    <div n="I" type="membrum">
     <head>Continens declarationes idearum subiecti, sive de mente humana in genere et in specie</head>
     <div type="nota">
      <head>Nota ad rubrum huius membri.</head>
      <p>Quia mens humana subiectum quaestionis seu theseos est, operis ratio postulat, ut declaremus quid nam per eandem intelligamus, eum in finem ut positis ideis claris et distinctis felicius res Procedat.</p>
     </div>
     <div n="I" type="sectio">
      <head>Quid Spiritus In Genere?</head>
      <p>
       Mens humana in genere est Spirituum, ergo declaratione quadam opus est, quidnam per vocabulum seu denominationem Spiritus intelligamus.
       Est autem nobis Spiritus: Quaevis substantia mere actuosa, immaterialis, per se semper intelligens, suaque sponte ex intentione operans, propter destinatum et sibi conscium finem.
      </p>
      <div n="I" type="nota">
       <head>Nota I.</head>
       <p>Intelligere et sibi alicuius rei conscium fieri, sunt Synonyma.</p>
      </div>
      <div n="II" type="nota">
       <head>Nota II.</head>
       <p>Per intentionem intelligimus; illam spiritus operationem, qua sibi aliquid notum facit, quo exercito finis consequatur.</p>
      </div>
      <div n="III" type="nota">
       <head>Nota III.</head>
       <p>Finis est, quo adepto et praesente, spiritus a pristina sua operatione cessans adquiescit.</p>
      </div>
      <div type="expositiones">
       <head>Expositiones Praecedentis Mox Descriptionis Spiritus</head>
       <div n="I" type="expositio">
        <head>Expositio I.</head>
        <p> Dico spiritum esse substantiam mere actuosam; quod idem ac si dicas: spiritus nullam in se admittit passionem.</p>
        <div type="probatio">
         <head>Probatio huius expositionis.</head>
         <p>Si spiritus sentire, vel in se pasionem admittere, dicatur hoc fieri deberet aut per communicationem, aut penetrationem, aut denique per contactum.</p>
         <div n="I" type="nota">
          <head>Nota. I.</head>
          <p>Per communicationem intelligo: Quando Partes, proprietates et effectus unius entis, mediante actu quodam, praesentes fiunt in alio ente analogo et apto.</p>
         </div>
         <div type="exemplum">
          <head>Exemplum.</head>
          <p>Sic ignis suum calorem ferre candenti, quin se ipsum communicare videmus.</p>
         </div>
         <div n="II" type="nota">
          Nota. II. Per penetrationem intelligo: Transitum unius entis per partes entis alterius mediante quodam actu.
         </div>
         <div n="III" type="nota">
          Nota. III. Quid contactus sit, ipsa sensio docet immediata; sed ne verba sine ideis dicta videantur; per contactum intelligimus: Quando duae superficies in puncio aliquo physico seu sensibili se mutuo tangunt.
         </div>
         <div type="adplicationes">
          <head>Adplicationes</head>
          <div n="I" type="dico">
           <head>Dico I.</head> <p>Omnem spiritum esse extra omnem passionem.</p>
           <div n="I" type="ratio">
            <head>Ratio I.</head> 
            <p>
             Nullae partes, proprietates et effectus alterius entis, mediante actu quodam in spiritu fieri possunt praesentes; alias spiritus aliud contineret in sua essentia et substantia, quam continere debet.
             Item, continere, et contineri sunt conceptus materiales, nec cum veritate de spiritu praedicari possunt.
             Non igitur spiritus sentit per communicationem i.e. eo modo quo partes, proprietates, et effectus entis materiales, in eodem mediante aliquo actu praesentes fieri debent.
            </p>
           </div>
           <div n="II" type="ratio">
            <head>Ratio II.</head> 
            <p>
             Nullus spiritus per se et per accidens, recipit Partes, proprietates et effectus materiales et sensibiles, contrarie enim opponitur enti sensibili; sed inter contrarie opposita, nulla datur communicatio.
            </p>
            <div type="nota">
             <head>Nota ad hanc rationem.</head>
             <p>
              Contrarie oppositae sunt res, quae ita comparatae sunt ut unius absentia alterius praesentiam, alterius praesentia prioris absentiam importet.
              v.c. Si aliquid est immateriale sequitur quod materiale esse nequeat: sunt enim contrarie opposita, nam praedicatum immaterialitatis excludit praedicatum materialitatis quia praesentia immaterialitatis est absentia materialitatis.
              Item ubi adest spiritualitas ibi abest materialitas et vice versa.
             </p>
            </div>
           </div>
           <p>Dixi quod spiritus non sentiat seu patiatur per communicationem, nunc</p>
          </div>
          <div n="II" type="dico">
          <head>Dico II.</head>
          <p>
           Nullus spiritus sentit seu patitur per modum penetrationis, quia penetratio est: Transitus entis per partes entis alterius; sed nullus spiritus partibus Constitutivis gaudet.
           Ergo; extra omnem passionem est, quatenus passio fit permodum penetrationis, sive per transitum per partes entis alterius.
          </div>
          <div n="III" type="dico">
           <head>Dico III.</head>
           <p>
            Nec sentit seu patitur per contactum, nam quidquid tangit et tangitur corpus est.
            vid. Dn. Des Cartes in Epistolis Part. III. Epist. 14. § 12. verbis: primo tibi dicam etc.
            Item contactus est quando duae superficies in puncto aliquo physico se mutuo tangunt, nec punctum sensibile, neque superficies de spiritu praedicari possunt, ergo neque passio, quatenus fieri debet per contactum.
           </p>
          </div> <!-- dico -->
         </div> <!-- adplicationes -->
        </div> <!-- probatio -->
       </div> <!-- expositio -->
       <div n="II" type="expositio">
        <head>Expositio II.</head>
        <p>Spiritus omnis per se semper intelligit, i.e. conscius est sibi sui, suarumque operationum, nec non aliarum rerum.<p>
        <div type="nota">
         <head>Nota.</head>
         <p>
          Quamvis ignorem illum modum, quo Deus et alii extra materiam spiritus, se, suas operationes aliasque res intelligunt, probabile tamen mihi non uidetur eos intelligere per ideas; eo modo quo idea est: operatio mentis nostrae momentanea, qua res antea sensibus et organis sensoriis perceptas, sibi repraesentat seu praesentes sistit.
          Carent enim Deus aliique spiritus extra materiam positi, sensionibus organisque sensoriis Corporeque uino et organico.
          Item, in Deo non datur repraesentatio, nam alias daretur in Deo repraesentatio futuri, praeteriti et rei absentis; Atqui in Deo non datur scientia praeteriti et futuri, nec non absentis; sed in cognitione eius omnia praesentia sunt, ergo nulla in eo datur repraesentatio; quia repraesentatio supponit absentiam rei repracsentandae.
          Sequitur igitur exinde Deum aliosque spiritus se, suas operationes et alias res intelligere sine omni idealitate sive ideis et sensionibus repetitis, sed mens nostra per ideas et intelligit et operatur, ob arctissimum cum corpore vinculum et commercium.
          vid. Nobil. Dn. de BERGER in Physiolog. Lib. 1. c. i. pag. 1. et 5. 
          Dn. Des Cartes sive Cartesius in Epistolis. port. III. Epist. 115. Part. I. Epist. 29. et 36.
         </p>
        </div>
       </div>
       <div n="III" type="expositio">
        <head>Expositio III.</head>
        <p>Omnis spiritus operatur sua sponte i.e. intrinsece, suas operationes determinat ad finem consequendum, nec aliunde absolute cogitur ut operetur.</p>
        <div type="ratio">
         <head>Ratio.</head> 
         <p>
          Si spiritus aliunde cogatur hoc fieret aut cogente spiritu alio, aut materia.
          Si spiritu alio, salva manet in utroque spontaneitas seu Libera agendi et reagendi facultas.
          Si a materia spiritus cogatur, hoc fieri nequit, quia spiritus semper est actuosus, sed materia semper patiens quid, et omnem recipiens actionem in se agentis.
         </p>
        </div>
       </div>
       <div n="IV" type="expositio">
        <head>Expositio IV.</head>
        <p>Spiritus operatur ex intentione i.e. ex praecognitione rei quae fieri debet finisque quem sua operatione consequi intendit.</p>
        <div type="ratio">
         <head>Ratio.</head> 
         <p>In hoc enim consistit natura operationis, entis ratonaliter et ex intelligentia operantis.</p>
        </div>
        <div n="I" type="consectarium">
         <head>Consectarium I.</head>
         <p>Omnis causa efficiens debet intelligere se ipsum, suas operationes, et rem quae fieri debet.</p>
        </div>
        <div n="II" type="consectarium">
         <head>Consectarium II.</head>
         <p>Omne ens actuosum in quo datur conscientia sui, suarum operationum et aliarum rerum, illud spiritus est.</p>
        </div>
       </div>
       <div n="V" type="expositio">
        <head>Expositio V.</head>
        <p>Spiritus est immaterialis i.e. nihil materiale habet in sua essentia et proprietatibus.</p>
        <div type="ratio">
         <head>Ratio.</head> 
         <p>Contrarie oppositorum unum alterum continere et habere nequit; quia contrarie opposita ab invicem excludunt, genus, speciem et eandem denominationem.</p>
        </div>
       </div>
      </div> <!-- expositiones -->
     </div>
     <div n="II" type="sectio">
      <p>Hactenus de Spiritu ea saltem egimus, quae nostro inserviunt scopo sequitur in sequente.</p>
     </div>
     <div n="III" type="sectio">
      <head>Descriptio Mentis Humanae In Specie.</head>
      <p>
       Mens humana est: substantia mere actuosa et immaterialis, commercio corporis vivi et organici cui inest, Intelligens et ex intentione Operans Propter determinatum et sibi conscium finem.
      </p>
      <div n="I" type="nota">
       <head>Nota I.</head>
       <p>Commercium corporis et mentis consistit in his quod (1) corpore utatur pro subiecto cui inest (2) Pro instrumento suae operationis et medio.</p>
      </div>
      <div n="II" type="nota">
       <head>Nota II.</head>
       <p>Instrumentum et medium in hoc differunt; instrumentum adplicatur ad finem practice, et medium adhibetur ad finem Theoretice consequendum.</p>
      </div>
      <div n="III" type="nota">
       <head>Nota III.</head>
       <p>
        Duae dantur partes essentiales hominis: mens et corpus.
        De mente dictum est.
        Ad corpus quod adtinet est: elegantissimum e diversis organis vitalibus et animalibus a creatore primum fabrefactum, et de hinc quoque per generationem propagatum.
        Sunt verba D. CHRISTIAN. VATER in sua physiolog. Sect. IIX. C. III. de corpore humano Th. I.
       </p>
      </div>
     </div>
     <div n="IV" type="sectio">
      <head>Continens Varias Spirituum Denominationes.</head>
      <p>
       Spirtuum nomine veniunt (1) materia (2) spiritus proprie sic dictus.
       Spiritus materiales sunt antiquis spiritus naturales, vitales, et animales de quibus vide SENERT. in scient. natural. Lib. IIX. cap. II. de corpore humano. pag. m. 671.
       Spiritus proprie sic dicius est omne ens immateriale intelligens et ex intentione operans propter determinatum et sibi cognitum finem.
       De quo in antecedentibus et JOH. CLERIC. in Pneumatologia Sect. III. c. 3. §. 14. aliique.
       Varias sortiuntur denominationes, vocantur enim Intelligentiae, mentes, animae et generaliori vocabulo spiritus intelligentes.
      </p>
      <div n="I" type="nota">
       <head>Nota I.</head>
       <p>
        Intelligentiae et mentes differunt per accidens, non per se.
        Mentes dicuntur: spiritus hominum adhuc in suis corporibus vel ab eisdem superstites et separatae. v.c. mentes beatorum et damnatorum.
        Vocantur etiam, umbrae et animae.
        De his propertius:
        Sunt aliquid manes, lethum non omnia finit. vid. Mizald. in appendic. ad. centurias. memorabil. Aph. 290.
       </p>
      </div>
      <div n="II" type="nota">
       <head>Nota II.</head>
        <p>
         Neque desunt qui nomine animae tertiam quandam hominis partem essentialem intelligunt &amp; sibi fingunt, quam litem nostam non facimus vid. S. C. Teuber D. in moderato Iudicio de quaestione theologica an tres dentur partes hominis essentiales.
         Haec circa subiectum theseos, sequitur.
       </p>
      </div>
     </div>
    </div>
    <div n="II" type="membrum">
     <head>Membrum II. Continens Declarationes Idearum A Parte Praedicati Et In Specie De Oppositis Praedicati Sensione Et Facultate Sentiendi.</head>

     <div type="praemonitum">
      <head>Praemonitum.</head>
      <p>
       Omnis propositio uti in Scholis notum, affirmativa est vel negativa.
       Affirmatiua quando praesentia, negativa, quando absentia praedicati in subiecto indicatur.
       Utrumque fit aut simpliciter aut secundum quid.
       Simpliciter vel secundum se adfirmatur, quando totius praedicati praesentia sine omni limitatione seu exceptione in subiecto indicatur. v.c. omnis spiritus intelligit.
       Secundum quid adfirmamus, quando iudicamus praedicatum quoad partem subiecto inesse. v.c. homo est moratalis.
       Nempe quoad corpus, non quoad mentem. vid. Math. X, 28.
       Eadem est ratio negandi, simpliciter negamus quando torum praedicatum cum suis partibus a subiecto removemus, partim seu secundum quid, quando partem faltem praedicati a subiecto remouemus: in hac nostra thesi totum praedicatum bimembre a subiecto toto removemus, scilicet sensionem et facultatem sentiendi.
       Sed quia aliquid ab alio removeri dicimus, declarandum est id, quod ab alio tanquam subiecto non capace remouetur i.e. quid sensio, et facultas sentiendi.
      </p>
     </div>
     <div n="I" type="sectio">
      <head>Quid Sensio Sit Explicatur.</head>
      <p>
       Sensio est in genere: rerum immediate prae sentium et materialium, proprietatibus sensibilibus realiter offici per organa sensosoria.
      </p>
      <div n="I" type="nota">
       <head>Nota I.</head>
       <p>
        Sensio consideratur (1) vel logice vel physice.
        Logice omnis sensio est vel mediata vel immediata.
        Illam ideam vocant, haec in mox sequentibus clarebit.
        Physice omnis sensio est vel grata vel ingrata, utraque est vel interna vel externa quibus de rebus in logicis nostris.
       </p>
      </div>
      <div n="II" type="nota">
       <head>Nota II.</head>
       <p>
        Sensiones internae sunt animi pathemata seu adfectus de quibus vid. Dn. Des Cartes in Tract. de passionib. anim.
       </p>
      </div>
      <div n="III" type="nota">
       <head>Nota III.</head>
       <p>
        Sensatio, sensius, et sensio, mini sunt synonyma.
       </p>
      </div>
     </div>
     <div n="II" type="sectio">
      <head>Facultas Sentiendi Quid.</head>
      <p>
       His praemissis facile describitur facultas sentiendi, nempe quod sit: Organici et vivi nostri corporis talis dispositio, qua mediante animal rebus materialibus et sensibilibus eisque immediate praesentibus afficitur.
      </p>
      <div type="nota">
       <head>Nota.</head>
       <p>
        Hanc facultatem sentiendi antiqui uocarunt animam sensitiuam disserte distinctam ab anima rationali et vegetante, de quibus vid. Senert. in Epitom. Scient. Natur. de rationali Lib. IIX. c. I. de vegetativa. Lib. VI. c. 2. item Essais de physique 1. partie, Chap. IIX. des sensations pag. m. 103. Les animaux sont donc composez de corps et d'ame sensitive qui est leur forme, mais aux hommes, cette ame sensitive est subordoni à l'ame immortelle. et etant une substance moyenne entre le corps et cette ame immortelle, elle les unit parfaite ment etc.
       </p>
      </div>
     </div>
    </div>
    <div n="III" type="membrum">
     <head>Membrum. III. Continens descriptionem τῆς ἀπάθειας seu praedicati Theseos.</head>
     <div n="I" type="sectio">
      <p>
       Απάθειαν consideramus (1) respectu facultatis sentiendi (2) ipsius seusionis.
       De illa in praesenti agendum, de altera in sequente. §.3.
      </p>
      <div type="nota">
       <head>Nota.</head>
        <p>
         Praedicatum huius Theseos est bimembre, quia duplicem continet ideam, facultatis sentiendi et sensionis, in subiecto non apto absentiam.
       </p>
      </div>
     </div>
     <div n="II" type="sectio">
      <head>Απάθεια respectu facultatis sentiendi quid sit.</head>
      <p>
       Απάθεια respectu facultatis sentiendi est Absentia talis dispositionis in subiecto non apto, qua mediante animal rebus sensibilibus, et immediate praesentibus nec non materialibus affici debet.
      </p>
      <div type="expositio">
       <head>Expositio unica.</head>
       <p>
        Subiectum non capax seu non aptum est:
        Ens quod alterius entis Partes, proprietates, et effectus in se non admittit, eorum nec particeps fieri potest.
        Tale subiectum est vel spiritus vel materia.
        De spiritu sensionis incapace dictum est in membr. I. c. I.
        Cum suis expositionibus et earum adplicationibus.
       </p>
       <p>
        Ratione materiae distinguendum inter corpus vivum et vita privatum; illud utique, hoc minime mediante sua dispositione sensione afficitur.
       </p>
      </div>
     </div>
     <div n="III" type="sectio">
      <head>Απάθεια respectu sensionis.</head>
      <p>
       Sequitur ex ordine απάθεια respectu sensionis quae est: cuius vis sensionis in subiecto non apto (non sentiente) absentia. v.gr. Spiritus, lapis etc.
      </p>
     </div>
     <div n="IV" type="sectio">
      <head>Quid απάθεια mentis humanae.</head>
      <p>
       His explicatis tandem quaeritur quid per ipsam thesin. i.e. humanae mentis απάθειαν intelligamus, nempe: absentiam facultatis sentiendi sensionumque immediatarum in mente humana.
      </p>
     </div>
    </div>
   </div>
   <div n="II" type="capitulum">
    <head>Continens Applicationes Eorum Quae In Antecedentibus Late Deduximus.</head>
    <p>
     Status controversiae.
    </p>
    <p>
     Homo res materiales sentit non quoad mentem sed quoad corpus vivum et organicum.
     Haec dicuntur et defenduntur Contra Cartesium eiusque sententiam in Epistol. part. I. Epist, XXIX. ubi ita habet:
     Nam cum duo sint in anima humana, ex quibus pendet tota cognitio, quam de eius natura habere possumus, quorum unum est quod cogitet, alterum quod unita corpori possit cum illo agere et Pati.
    </p>
    <p>
     Ad quae verba ita monemus et dissentimus; mentem cum corpore mediante mutua unione agere, concedimus; Sed cum corpore pati negamus.
    </p>
    <div type="nota">
     <head>Nota.</head>
     <p>
      Patiet sentire in rebus viuis sunt Synonima.
      In rebus vero vita privatis sentire est; mutationes aliunde venientes quoad quantitatem et qualitatem in se admittere, i.e. aliunde modificari et determinari.
     </p>
    </div>
    <div n="I" type="monitum">
     <head>Monitum I.</head>
     <p>
      Sed ipse sibi aperte contrarium dicit. Loc. cit. part I. Episiol. 99. in examine programmat. pracced. ubi naturam animae in sola facultate cogitandi ponit; atqui cogitare est actio mentis, non passio.
     </p>
     <p>
Contra Senert. in Scient. natur. Lib. IIX. c. I. de anima rationali ubi: etsi vero anima humana, omnibus facultatibus quas hactenus animae vegetanti et sentienti tribuimus, pollet: tamen duas etc. item Lib. VII. C. I. p. m 562. de anima sentiente: Sentire enim est opus animae.
     </p>
    </div>
    <div n="II" type="monitum">
     <head>Monitum II.</head>
     <p>
      Sed sibi contrarium statuit dl. p.m. 563. uerbis: recipere speciem sensibilem est organi; receptum iudicare est animae.
      Recipere speciem sensibilem est sentire, atqui hoc competit organo, per consequens et corpori, nam organa competunt non menti sed corpori.
      Item sentire et iudicare ipse distinguit, illud organis, hoc menti tribuens.
     </p>
     <p>
      Item contra Ioh. Cleric. lib IV. physicor. de Plantis et animalibus C.X. de animalium sensib. et motib. §. 2.
     </p>
    </div>
    <div n="III" type="monitum">
     <head>Monitum III.</head>
     <p>
      Sed ipse sibi contradicit dl. §. 3. subsequente. Ubi ait tria esse distinguenda (1) actio obiecti in organa (2) organi passio et (3) inquit: moto organo, percellitur mens, sentitque mens corpus suum affectum fuisse.
      Si enim mens sentiret, oportuit ita eum dixise: Sentitque mens se adfectam fuisse; Nam si sentit mens corpus suum adfectum fuisse, sentit seu potius intelligit se ipsam non esse adfectam.
      Sed confundit actum intelligendi et negotium sentiendi: idemque est ac si dixisset : Intelligitque mens corpus suum esse adfectum.
     </p>
     <p>
      Item contra GEORG. DANIEL COSCHWIZ in organism. et Mechanism. S. I. C. VIII.| Th.3. Contraque alios complures.
      Sentiunt nobiscum Aristotel. Lib. II. de generat. et corrupt. c. 9. p. m. 49. τῆς μὲν γὰρ ὕλης τὸ πάσχειν ἐστὶ καὶ τὸ κινεῖσθαι etc.
      IO. FRID. TEICHMEYER. in Element. Philos. nat. experiment. C. III. de princip. physic. p. m. 18. verbis: per sensum intelligimus etc.
      IO. CHRISTOPHOR. STVRM. in Physc. Hypoth. Lib. I. Seu. part. General. Sect. I.C. II. in V. Epilog. ltem dl pag. III. 232. et qui sequuntur ibidem.
     </p>
    </div>
    <div n="I" type="membrum">
     <head>Membrum Unicum.</head>
     <div n="I" type="sectio">
      <p>Thesis I. Negativa.</p>
      <p>Mens humana non rebus sensibilibus afficitur.</p>
      <div type="expositio">
       <head>Expositio.</head>
       <p>
        Thesis idem innuit ac si dicas: mens humana rebus sensibilibus non afficitur, quamvis suo corpori cui inest proxime praesentibus.
        Sed sensiones in corpore ortas, intelligit, et intellectas in suas adhibet operationes. vid. Essais de physique chapitre. IIX. p. 107.
       </p>
      </div>
      <div type="nota">
       <head>Nota.</head>
       <p>
        In homine logice considerato confundenda non sunt Mens, mentis operatio, idea et sensio immediata; mens et eius operatio immateriales sunt; nam qualis substanria talis substantiae proprietas at qui mens est immaterialis per ea quae diximus Cap. I. m. I. §. I. etc. ergo et sua proprietas.
        Idea est ens compositum; est enim quando mens sensionem in corpore prae existentem, sibi praesentem sistit, est que sensio repraesentata, quid immediata sensio sit vid. Cap. I. m. 2. §. 1. cum notis subiectis.
       </p>
      </div>
      <div n="I" type="probatio">
       <head>Probatio Theseos I.</head>
       <p>
        Quidquid sentit, illud vivit, quidquid vivit nutritur, quidquid vivit et nutritur augmentatur.
        Quidquid huius modi est, tandem in sua Prima principia resolvitur.
        Quidquid in sua prima principia resolvitur, est principiatum.
        Omne principiarum habet suas partes constitutivas.
        Quidquid eius modi esi, est corpus divisibile.
        Si igitur mens humana sentit, sequitur quod sit corpus divisibile.
       </p>
      </div>
      <div n="II" type="probatio">
       <head>Probatio Theseos II.</head>
        <p>
         Nullus spiritus res materiales sentit; atqui mens humana est Spiritus ergo res materiales non sentit.
         Maior probatur Cap. I. m. I §. I. exposit. I, cum notis et applicationib. subiectis. minor nullam admittit contradictionem.
       </p>
       <div n="I" type="nota">
        <head>Nota I.</head>
         <p>
          Vivere et sentire sunt duo praedicata inseparabilia, ratio est haec inversio: omne quod vivit necesario sentit, et omne sentiens necessario vivit; ita ut unius praesentia alterius necessariam importet praesentiam.
        </p>
       </div>
       <div n="II" type="nota">
        <head>Nota II.</head>
         <p>
          Synonyma non sunt vivere et existere.
          Omne quod vivit existit, sed non omne existens vivit.
          Spiritus enim et lapis existunt, sed minus recte vivere dicuntur.
          Spiritus enim existit, et operatur cum intelligentia, materia existit, et actionem agentis recipit.
          Sed homo et animal existunt agunt, vivunt et sentiunt.
        </p>
       </div>
      </div>
      <div n="III" type="probatio">
       <head>Probatio Theseos III.</head>
        <p>
         Non timeatis, ait Salvator noster, ab occidentibus corpus, qui tamen animam occidere non possunt Math. X, 28.
         Exinde ita: Quidquid occiditur et occidi potest, illud vivere necesse et.
         (Nam occidi est; aliunde per violentiam vita privari.)
         Si igitur corpus occiditur et occidi potest, sequitur quod vivat.
         Si vivit sentit, si sentit, sequitur quod facultate sentiendi gaudeat.
         Vivere enim et sentire sunt perpetuo in eodem subiecto et principio coniuncta.
       <div type="nota">
        <head>Nota.</head>
         <p>
          Consentiunt medicorum chorus aliique quorum sententia est sensionem fieri in succo et genere neruoso, qui succus nerveus antiquis spiritus animales vid. Illustr. Dn. de BERGER in Physiolog. Lib. I. de natura human. c. XXI. de secret. motuque succi nervos. p. 277.
          Item Excellentiss. Dn. meus praeses in physic. sua experim. compendios. edit. II, C. V. Q. XXV. Essais de Pbysque I. partie chap. IIX. Des sensations §. 5. p. I02. Senert. in Epitom, scient. natur. Lib. IIX. c. 2, pag. m. 671.
         </p>
       </div>
      </div>
      <div type="exemplum">
       <head>Exemplum.</head>
       <p>
        Eximie huc facit effatum Friderici sapientis principis Electoris gloriosissimae memoriae Academiae nostrae quae hic Wittebergae uiget conditoris munisicentissimi; qui in extremo uitae halitu constitutus, interrogatusque quomodo haberet? respondit, corpus suos pati dolores, sed mentem esse tranquillam; Welcher auf dem Tod-Bett gefragt wurde wie er sich befände? Untwortete er: Der Geist ist ruhig
aber der Leib lendet Schmerzen.
        vid Bruckner in Sächstischen helden Saal/ in vita Friederichs des weisen/ vierdten Churfurften zu Sachsen Weiznischer Linie.
       </p>
      </div>
     </div>
     <div n="II" type="sectio">
      <p>Thesis II.</p>
      <p>Nec facultas sentiendi menti inest.</p>
      <div type="probatio">
       <head>Probatio.</head>
       <p>
        Cui competit circulatio sanguinis, illi et competit principium vitae; cui hoc competit, illi etiam facultas sentiendi.
        Atqui circulatio sanguinis, et vitae principium corpori competunt vid Illustr. DN. De Berger dl. c. V. in fin. p. 112. ibid. p. 56.
        Item excellentiss. DN. meus Praeses cit. loc. C. V. Q. XII. Christian. Vater. in Physiolog. S. IV. c.2, de vita et nutritione th. I. in fin.
        Item diserte distinguit sacer codex τὴν ψὺχην ἀπο τού πενεὺματος vid. Job, XΙI. v. 10. ubi septuaginta viri: Εἰ ἐν χειρὶ αὐτοῦ ψυχὴ πάντων ζώντων καὶ πνεῦμα παντὸς ἀνθρώπου.
        Ita D. Lutherus: das in seiner Hand ist die Seele alles des das da lebet und der Geist alles Fleisches eines ieglichen.
        Item vocabalum τῆς Ψυχῆς indicat principium vitae animalium Gen. I. v. 24.
        Ibid. cap. IX. carnem in sanguine animae non comedite! vc. v. 4.  πλὴν κρέας etc. allein esset das Fleisch nicht so noch lebet in seinein Blute.
        Ibid. ψυχὴν ἀνθρώπου reddidit D. Lutherus des Menschen Leben.
        Item Proverb. 4. Omni custudia serva cor tuum, quia ex ipso vita procedit. Atqui cor cum circulo suo sanguinis ad corpus refertur.
        Porro Levit. 17. Vita omnis est in sanguine. Sed sanguis refertur ad corpus.
        Adde Esais de physique I. partie chpitr. IIX. des sensations, p. 102. &amp; 103.
        Haec cum ita sint, sequitur, quod principium vitae cum facultate sentiendi non menti; sed corpori competant.
       </p>
      </div>
     </div>
     <div n="III" type="sectio">
      <p>Thesis III.</p>
      <p>Ergo sensio et facultas sentiendi corpori competunt.</p>
      <div type="probatio">
       <head>Probatio.</head>
       <p>
        Sensio et facultas sentiendi aut menti competunt, aut corpori; non menti, per late iam deducta.
        Ergo corpori, vid. probationes thes. I. &amp; II.
       </p>
      </div>
      <div type="nota">
       <head>Nota finalis.</head>
       <p>
        Finis hujus dissertationis conscribendae, contrariae fuerunt sententiae quas vide cap. II. in formatione quaestionis.
        Item ne confundamus ea quae corpori et menti diverso respectu, conveniunt.
        Quidquid enim in mera mentis operatione consistit, illud soli menti; quidquid vero sensionem, facultatemque sentiendi supponit, conceptumque involvit materialem, illud corpori omnino tribuendum est.
        Tantum.
       </p>
      </div> <!-- nota -->
     </div> <!-- sectio -->
    </div> <!-- membrum -->
   </div> <!-- capitulum -->
  </body>
 </text>
</TEI>
